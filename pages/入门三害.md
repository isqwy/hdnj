---
title: 入门三害
---

## 三害者何？一曰努气，二曰拙力，三曰挺胸提腹。
用努气者，太刚则折，易生胸满气逆，肺炸诸症。譬之心君不和，百官自失其位。
用拙力者四肢百骸，血脉不能流通，经络不能舒畅，阴火上升，心为拙气所滞，滞于何处，何处为病，轻者肉中发跳，重者攻之疼痛，甚之可以结成疮毒诸害。
挺胸提腹腹逆气上行，不归丹田，两足无根，轻如浮萍，拳体不和，即万法亦不能处时中地步。
故三害不明，练之可以伤身，明之自能引人入圣，必精心果力，剔除净尽，始得拳学入门要道，故书云：树德务滋，除恶务本。练习诸君，慎之慎之。
## [[入门练习九要]]
