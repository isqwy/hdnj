---
title: 运气正味
---

## 帝曰：治寒以热，治热以寒，气相得者逆之，不相得者从之，余己知之矣。
## 其于正味何如？
### 岐伯曰：
木位之主，其泻以酸，其补以辛。
### 火位之主，其泻以甘，其补以咸。
### 土位之主，其泻以苦，其补以甘。
### 金位之主，其泻以辛，其补以酸。
### 水位之主，其泻以咸，其补以苦。
### 厥阴之客，以辛补之，以酸泻之，以甘缓之。
### 少阴之客，以咸补之，以甘泻之，以咸收之。
### 太阴之客，以甘补之，以苦泻之，以甘缓之。
### 少阳之客，以咸补之，以甘泻之，以咸軟之。
### 阳明之客，以酸补之。以辛泻之，以苦泄之。太阳之客，以苦补之，以咸泻之，以苦坚之，以辛润之。开发腠理，致津液通气也。
