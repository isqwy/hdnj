---
title: 师传
---

## 黄帝曰：余闻先师有所心藏，弗着于方，余愿而藏之，则而行之，上以治民，下以治身，使百姓无病，上下和亲，德泽下流，子孙无忧，传于后世，无所络时，可得闻乎？歧伯曰：远乎哉问也，夫治民与自治，治彼与治此，治小与治大，治国与治家，未有逆而能治之也，夫惟顺而已矣，顺者非独阴阳脉，论气之逆顺也，百姓人民皆欲顺其志也。
## 黄帝曰：顺之奈何？歧伯曰：入国问俗，入家问讳，上堂问礼，临病人问所便。
## 黄帝曰：便病人奈何？歧伯曰：夫中热消瘅则便寒寒中之属则便热，胃中热则消谷，令人悬心，善饥，脐以上皮热，肠中热则出黄如糜，脐以皮寒，胃中寒则腹胀，肠中寒则肠鸣，飧泄，胃中寒，肠中热则胀而且泄胃中热，肠中寒则疾饥小腹痛胀。
## 黄帝曰：胃欲寒饮，肠欲热饮，两者相逆，便之奈何，且夫王公大人，血食之君，骄恣从欲，轻人而无能禁之，禁之则逆其志，顺之则加其病，便之奈何，治之何先？歧伯曰：人之情，莫不恶死而乐生，告之以其败，语之以其善，导之以其所便，开之以其所苦，虽有无道之人，恶有不听者乎。
## 黄帝曰：治之奈何？歧伯曰：春夏先治其标，后治其本，秋冬先治其本，后治其标。
## 黄帝曰：便其相逆者，奈何？歧伯曰：便虍者，食饮衣服亦欲适寒温，寒无凄凄，暑无汗出，食饮者，热无灼灼，寒无沧沧，寒温中适，故气将持，及不致邪僻也。
## 黄帝曰：本藏以身形肢節䐃肉，候五脏六腑之小大焉，今夫王公大人临朝即位之君而问焉，谁可扪循之而后答乎？歧伯曰：本身形支节者，脏腑之盖也，非面部之阅也。
## 黄帝曰：五脏之气阅于面者，余已知之矣，以肢节而知阅之，奈何？歧伯曰：五脏六腑者，肺为之盖，巨肩，陷咽候见其外。黄帝曰：善。
## 歧伯曰：五脏六腑心为之主，缺盆为之道，骨有余，以候𩩲𩨗。黄帝曰：善。
## 歧伯曰：肝者主为将，使之候外，欲知坚固，视目大小。黄帝曰：善。
## 歧伯曰：脾者主为卫，使之迎粮，视唇舌好恶，以知吉凶。黄帝曰：善。
## 歧伯曰：肾者主为为外，使之远听，视耳好恶，以知其性。黄帝曰：善。愿闻六腑之候。
## 歧伯曰：六腑者，胃为之海，广骸，大颈，张胸，五谷及容，鼻隧以长，以候大肠，唇厚，人中长，以候小肠。目下果大，其胆及横，鼻孔在外，膀胱漏泄，鼻柱中央起，三焦乃约，此所以候六腑也，上下三等，脏安且良矣。
