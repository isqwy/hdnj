---
title: 六气之用
---

## 帝曰：愿闻其用也。
### 岐伯曰：夫六气之用，各归不胜而为化。故太阴雨化，施于太阳；太阳寒化，施于少阴；少阴热化，施于阳明；阳明燥化，施于厥阴；厥阴风化，施于太阴。各命其所在以徵之也。
## 帝曰：自得其位何如？
### 岐伯曰：自得其位，常化也。
## 帝曰：愿闻所在也。
### 岐伯曰：命其位而方月可知也。
## 帝曰：六位之气盈虚何如？
### 岐伯曰：太少异也，太者之至徐而常，少者暴而亡。
