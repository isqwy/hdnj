---
title: 方制
---

## 帝曰：非调气而得者，治之奈何？有毒无毒，何先何后？愿闻其道。
### 岐伯曰：有毒无毒，所治为主，适大小为制也。
## 帝曰：请言其制。
### 岐伯曰：君一臣二，制之小也；君一臣三佐五，制之中也；君一臣三佐九，制之大也。寒者热之，热者寒之，微者逆之，甚者从之，坚者削之，客者除之，劳者温之，结者散之，留者政之，燥者濡之，急者缓之，散者收之，损者温之，逸者行之，惊者平之，上之下之，摩之浴之，薄之劫之，开之发之，适事为故。
