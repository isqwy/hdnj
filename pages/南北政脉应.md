---
title: 南北政脉应
---

## 帝曰：夫子言察阴阳所在而调之，论言人迎与寸口相应，若引绳小大齐等，命曰平，阴之所在寸口何如？
### 岐伯曰：视岁南北，可知之矣。
### 帝曰：愿卒闻之。
#### 岐伯曰：
##### 北政之岁，
###### 少阴在泉，则寸口不应；
###### 厥阴在泉，则右不应；
###### 太阴在泉，则左不应。
##### 南政之岁，
###### 少阴司天，则寸口不应；
###### 厥阴司天，则右不应；
###### 太阴司天，则左不应。
##### 诸不应者，反其诊则见矣。
### 帝曰：尺候何如？
#### 岐伯曰：
##### 北政之岁，三阴在下，则寸不应；三阴在上，则尺不应。
##### 南政之岁，三阴在天，则寸不应；三阴在泉，则尺不应，左右同。
##### 故曰：知其要者，一言而终，不知其要，流散无穷，此之谓也。