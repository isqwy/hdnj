---
title: 太极学
---

## 太极者，在于无极之中先求一至中和至虚灵之极点，其气之隐于内也，则为德，其气之现于外也，则为道。内外一气之流行，可以位天地，孕阴阳。故拳术之内劲，实为人身之基础。在天曰命，在人曰性，在物曰理，在技曰内家拳术。名称虽殊，其理则一，故名之曰太极。古人云：“无极而太极。”不独拳术为然，推而及于圣贤之所谓执中，佛家之所谓圆觉，道家之所谓谷神，名词虽殊，要皆此气之流行已耳。故内家拳术，实与道家相表里，岂仅健身体、延年寿而已哉！
## BG:太极之形式者，无极而生，阴阳之母也。左旋之而为阳，右旋之而为阴，旋转乃一气之流行。太极即一气，一气即太极也，以体言则为太极，以用言则为一气。时阳则阳，时阴则阴，时上则上，时下则下，阳而阴，阴而阳，一气之活活泼泼，有无不立，开合自然皆在当中一点子运用也。这一点子即是拳中左旋右转，开合动静，阴阳相交之中枢也。中枢者为人性命之本，造化之原。丹田之气，八卦拳之根蒂也，此气是天地之根，阴阳之母，即太极是也，故两仪由此而生焉。
## [[太极学图解]]
