---
title: 候六气之胜
---

## 帝曰：善。六气之胜，何以候之？
### 岐伯曰：乘其至也。
### 清气大来，燥之胜也，风木受邪，肝病生焉。
### 热气大来，火之胜也，金燥受邪，肺病生焉。
### 寒气大来，水之胜也，火热受邪，心病生焉。
### 湿气大来，土之胜也，寒水受邪，肾病生焉。
### 风气大来，木之胜也，土湿受邪，脾病生焉。
### 所谓感邪而生病也。
#### 乘年之虚，则邪甚也。
#### 失时之和，亦邪甚也。
#### 遇月之空，亦邪甚也。
#### 重感于邪，则病危矣。
### 有胜之气，其必来复也。
