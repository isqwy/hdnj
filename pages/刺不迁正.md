---
title: 刺不迁正
---

## 黄帝问曰：升降之刺，以知其要。愿闻司天未得迁正，使司化之失其常政，即万化之或其皆妄，然与民为病，可得先除，欲济群生，愿闻其说。
## 岐伯稽首再拜曰：悉乎哉问！言其至理，圣念慈悯，欲济群生，臣乃尽陈斯道，可申洞微。
### 太阳复布，即厥阴不迁正，不迁正，气塞于止，当写足厥阴之所流。
### 厥阴复布，少阴不迁正，不迁正，即气塞于上，当刺心包络脉之所流。
### 少阴复布，太阴不迁正，不迁正，即气留于上，当刺足太阴之所流。
### 太阴复布，少阳不迁正，不迁正，则气塞未通，当刺手少阳之所流。
### 少阳复布，则阳明不迁正，不迁正，则气未通上，当刺手太阴之所流。
### 阳明复布，太阳不迁正，不迁正，则复塞其气，当刺足少阴之所流。
