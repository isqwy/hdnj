---
title: 六气之化
---

## 帝曰：善。岁主奈何？
### 岐伯曰：
#### 厥阴司天为风化，在泉为酸化，司气为苍化，间气为动化。
#### 少阴司天为热化，在泉为苦化，其不司气化，间气为灼化。
#### 太阴司天为湿化，在泉为甘化，司气为黅化，间气为柔化。
#### 少阳司天为火化，在泉为苦化，司气为丹化，间气为明化。
#### 阳明司天为燥化，在泉为辛化，司气为素化，间气为清化。
#### 太阳司天为寒化，在泉为咸化，司气为玄化，间气为藏化。
### 故治病者，必明六化分治，五味五色所生，五藏所宜，乃可以言盈虚病生之绪也。
## 帝曰：厥阴在泉而酸化先，余知之矣。
## 风化之行也，何如？
### 岐伯曰：
#### 风行于地，所谓本也，余气同法。
#### 本乎天者，天之气也，本乎地者，地之气也，
##### 天地合气，六节分而万物化生矣。
### 故曰：谨候气宜，无失病机，此之谓也。
## 帝曰：其主病何如？
### 岐伯曰：司岁备物，则无遗主矣。
## 帝曰：先岁物何也？
### 岐伯曰：天地之专精也。