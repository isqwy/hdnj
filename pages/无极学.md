---
title: 无极学
---

## 无极者，当人未练拳术之初，心无所思，意无所动，目无所视，手足无舞蹈，身体无动作，阴阳未判，清浊未分，浑浑噩噩，一气浑然者也。夫人生于天地之间，秉阴阳之性，本有浑然之元气，但为物欲所蔽，于是拙气拙力生焉，加以内不知修，外不知养，以至阴阳不合，内外不一，阳尽生阴，阴极必敝，亦是人之无可如何者。惟圣人有逆运之道，转乾坤，扭气机，能以后天返先天，化其拙气拙力，引火归原，气贯丹田，于是有拳术十三势之作用，研求一气伸缩之道，所谓无极而能生太极者是也（原注：一气者即太极也）。十三势者，（手朋）、（手履）、挤、按、采、（手列）、肘、靠、进、退、顾、盼、定也。（手朋）、（手履）、挤、按（原注：即坎、离、震、兑），四正方也。采、（手列）、肘、靠（原注：即乾、坤、良、巽）四斜角也，亦即八卦之理也。进步、退步、左顾、右盼、中定也（原注：即金、木、水、火、土也），此五行也。合上述之四正四斜为十三势，此太极拳十三势之所由名也。
其中分为体、用，以太极架子、进、退、顾、盼、定言，谓之体。以（手朋）、（手履）、挤、按、采、（手列）、肘、靠言，谓之用。又或以五行谓之经，八卦谓之纬。总而言之曰，内外体用一气而已。以练架子，为知己功夫，以二人推手，为知人功夫。练架子时，内中精、气、神，贵能全体圆满无亏。操练手法时，手足动作，要在周身灵活不滞。先达云：“终朝每日常缠手，功久可以知己知彼，能制人而不为人所制矣。”
## 八卦拳->无极形式者，当人未学之先，心中混混沌沌，一气浑沦，举动之间，但由天然之性也，而旋转无度，起落无节，外失诸修，内失诸养，知顺之所往，不知逆之所来，以至体质虚弱，阳极必阴阴极必死，往往归于无可如何之地。是摄生之术，讲求无方，良可慨也，惟圣人知逆运之机，修身之本，还元之道，总之不外形意、太极、八卦诸拳之理，一气伸缩之道，明善复初之功，求立于至善之极点，以复先天之元气，和而不流，中立而不倚，可与后世作法，亦可为万物立命，此之谓无极而生太极之式也，李东垣先生曰：人自虚无而生神，积神而生气，积气而生精，此自无而之有也；练精以化气，练气以化神，练神以还虚，此自有而之无也。拳术之道，生化之理，其即此意也夫。
## [[无极学图解]]
