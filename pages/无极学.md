---
title: 无极学
---

## 无极者，当人未练拳术之初，心无所思，意无所动，目无所视，手足无舞蹈，身体无动作，阴阳未判，清浊未分，浑浑噩噩，一气浑然者也。夫人生于天地之间，秉阴阳之性，本有浑然之元气，但为物欲所蔽，于是拙气拙力生焉，加以内不知修，外不知养，以至阴阳不合，内外不一，阳尽生阴，阴极必敝，亦是人之无可如何者。惟圣人有逆运之道，转乾坤，扭气机，能以后天返先天，化其拙气拙力，引火归原，气贯丹田，于是有拳术十三势之作用，研求一气伸缩之道，所谓无极而能生太极者是也（原注：一气者即太极也）。十三势者，（手朋）、（手履）、挤、按、采、（手列）、肘、靠、进、退、顾、盼、定也。（手朋）、（手履）、挤、按（原注：即坎、离、震、兑），四正方也。采、（手列）、肘、靠（原注：即乾、坤、良、巽）四斜角也，亦即八卦之理也。进步、退步、左顾、右盼、中定也（原注：即金、木、水、火、土也），此五行也。合上述之四正四斜为十三势，此太极拳十三势之所由名也。
其中分为体、用，以太极架子、进、退、顾、盼、定言，谓之体。以（手朋）、（手履）、挤、按、采、（手列）、肘、靠言，谓之用。又或以五行谓之经，八卦谓之纬。总而言之曰，内外体用一气而已。以练架子，为知己功夫，以二人推手，为知人功夫。练架子时，内中精、气、神，贵能全体圆满无亏。操练手法时，手足动作，要在周身灵活不滞。先达云：“终朝每日常缠手，功久可以知己知彼，能制人而不为人所制矣。”
## [[无极学图解]]
