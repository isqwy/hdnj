---
title: 治寒热
---

## 帝曰：论言治寒以热，治热以寒，而方士不能废绳墨而更其道也。有病热者，寒之而热，有病寒者，热之而寒，二者皆在，新病复起，奈何治？
### 岐伯曰：诸寒之而热者取之阴，热之而寒者取之阳，所谓求其属也。
## 帝曰：善。服寒而反热，服热而反寒，其故何也？
### 岐伯曰：治其王气，是以反也。
## 帝曰：不治王而然者何也？
### 岐伯曰：悉乎哉问也！不治五味属也。夫五味入胃，各归所喜，攻酸先入肝，苦先入心，甘先入脾，辛先入肺，咸先入肾，久而增气，物化之常也。气增而久，夭之由也。