---
title: 形意太极学
---

## 太极者，属土也，在人五脏属脾，在形意拳中属横拳，内包四德。四德者即劈、崩、钻、炮之拳名也。形者，形象也。意者，心意也。人为万物之灵，能感通诸事之应。是以心在内，而理周乎物，物在外，而理具于心。意者，心之所发也。是故心意诚于中，而万物形于外，内外总是一气之流行也。
## 第一势
起点身法，由静而动，不可前俯，不可后仰，不可左斜，不可右歪，要和而不流，中立而不倚。左足在前，右足在后。左足后根靠右足踝骨，为四十五度之势，如图是也。两肩松开往下垂劲，两肘紧靠胁。两手抱心，左手在下，右手在上。左手食指向前伸，平直在下；右手中指亦向前伸，平直在上，二指相合。头要往上顶，项要直竖。腰要往下塌劲，两胯里根，均平抽劲。两足后根均向外扭劲。两腿徐徐曲下，如图是也。两腿弯要圆满，不可有死弯子。身子仍不可有一毫之努气。起点之时，心意如同人在平地立竿，将立定之时，心气自然平稳沉静，亦无偏倚，谓之心与意合，意与气合，气与力合，此之谓内三合。不如是，则始有一毫之差，而终有千里之谬也。故求学者，宜深索焉。
## [[形意两仪学]]
