---
title: 决气
---

## 黄帝曰：余闻人有精、气、津、液、血、脉，余意以为一气耳，今乃辨为六名，余不知其所以然。
## 歧伯曰：两神相搏，合而成形，常先身生，是谓精。
## 何谓气？
## 歧伯曰：上焦开，发宣五榖味，熏肤、充身、泽毛，若雾露之溉，是谓气。
## 何谓津？
## 岐伯曰：腠理发泄，汗出溱溱，是谓津。
## 何谓液？
## 歧伯曰：榖入，气满淖泽，注于骨，骨属屈伸、泄泽，补益脑髓，皮肤润泽，是谓液。
## 何谓血？
## 歧伯曰：中焦受气，取汁变化而赤，是谓血。
## 何谓脉？
## 歧伯曰：壅遏营气，今无所避，是谓脉。
## 黄帝曰：六气者，有余、不足、气之多少、脑髓之虚实、血脉之清浊、何以知之？歧伯曰：精脱者，耳聋；气脱者，目不明；津脱者，腠理开，汗大泄；液脱者，骨属屈伸不利、色夭、脑髓消、胫酸、耳数鸣；血脱者，血白，夭然不泽、其脉空虚，此其候也。
## 黄帝曰：六气者，贵贱何如？歧伯曰：六气者，各有部主也，其贵贱，善恶，可为常主，然五谷与胃为大海也。
## [[肠胃]]
