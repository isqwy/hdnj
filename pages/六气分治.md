---
title: 六气分治
---

## 黄帝问曰：五气交合，盈虚更作，余知之矣。
## 六气分治，司天地者，其至何如？
### 岐伯再拜对曰：明乎哉问也！
### 天地之大纪，人神之通应也。
## 帝曰：愿闻上合昭昭，下合冥冥奈何？
### 岐伯曰：此道之所主，工之所疑也。
### 帝曰：愿闻其道也。
#### 岐伯曰：
##### 厥阴司天，其化以风；
##### 少阴司天，其化以热；
##### 太阴司天，其化以湿；
##### 少阳司天，其化以火；
##### 阳明司天，其化以燥；
##### 太阳司天，其化以寒。
##### 以所临藏位，命其病者也。
## 帝曰：地化奈何？
### 岐伯曰：司天同候，间气皆然。